---
title: "5. Kombinerad krets"
---
# Kombinerad krets

![Kombinerad krets](/kombinerad.png)

I en kombinerad krets så finns det både serie och parallellkopplade delar. Det finns inga formler som gäller för kombinerade kretsar. Du måste själv räkna ut de olika delarna var för sig så att du får rena serie eller parallellberäkningar att lösa.

För att lösa ut och ersätta seriekopplingar/parallellkopplingar i kombinerade kretsar behöver du hitta en ren seriekrest eller en ren parallellkrets inne i den kombinerade kretsen. När du hittat två eller fler resistorer som är kopplade i serie eller parallellt med varandra kan du på vanligt sätt räkna ut vad resistansen är för dem tillsammans.

## Exempel

### Parallellkoppling i en seriekoppling
![Krets där en parallell koppling ersätts av en ersättnings resistans](/kombinerad1.png)

### Seriekoppling i en parallellkoppling
![Krets där en parallell koppling ersätts av en ersättnings resistans](/kombinerad2.png)

### Ändring av parallellkrets i seriekrets
![Krets där en parallell koppling ersätts av en ersättnings resistans](/kombineradex1.png)

Om du lägger till en resistor parallellt med R1 och R2 i i kretsen ovan så kommer den totala resistansen att minska eftersom strömmen får fler vägar att gå.
Då kommer strömmen att öka i kretsen, strömmen genom R3 blir därför högre. En högre ström leder till ett större spänningsfall över R3. Detta gör att spänningen över R1 minskar. Detta gör att strömmen genom R1 och R2 minskar när resistorn kopplas in paralellt med R1 och R2.

### Ändring av krets seriekrets i parallellkrets
![Krets där en parallell koppling ersätts av en ersättnings resistans](/kombineradex2.png)

Om du lägger till en resistor i serie med R3 och R2 i i kretsen ovan så kommer den totala resistansen att öka eftersom strömmen får fler hinder att ta sig förbi.
Då kommer strömmen att minska i kretsen. Strömmen genom R1 blir däremot oförändrad eftersom den har samma spänning hela tiden. Spänningen över R2 och R3 kommer minska eftersom strömmen genom dem minskar.

## Frågor
![Krets där en parallell koppling ersätts av en ersättnings resistans](/kombineradex1.png)

Vad händer i kretsen om du lägger in en resistor parallellt med R3?

![Krets där en parallell koppling ersätts av en ersättnings resistans](/kombineradex2.png)

Vad händer i kretsen om du lägger in en resistor i serie med R1?
